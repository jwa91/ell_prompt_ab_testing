[
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Kat na tocht van 1400 kilometer terug bij eigenaren"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2538002"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/21/1138467/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Een kat die op vakantie in Yellowstone National Park in de Verenigde Staten zoekraakte, is na twee maanden weer terug bij zijn eigenaren. Het huisdier legde zo'n 1400 kilometer af om weer bij zijn baasjes te komen.</p>\n<p>Susanne en Benny Anguiano uit de plaats Salinas in Californië waren op kampeervakantie in het park, dat ongeveer net zo groot is als een kwart van Nederland. Toen de kat schrok van iets in de natuur, vluchtte hij een boom in en was de familie hem kwijt. De Anguiano's zochten vier dagen en probeerden hem te vinden door speeltjes en snoep neer te leggen. Aan het einde van hun vakantie besloten ze terug te reizen zonder de kat.</p>\n<h2>Dubbele regenboog</h2>\n<p>Susanne vertelt een lokale nieuwszender dat ze dat de zwaarste dag vond. \"Het voelde alsof ik hem in de steek liet\", zegt ze. Toch verloor ze de hoop niet dat ze haar kat, genaamd Rayne Beau, terug zou vinden. \"Onderweg naar huis zag ik een dubbele regenboog. Ik zag dit als een teken dat het goed met hem zou gaan.\"</p>\n<p>Daar bleek ze gelijk in te hebben. Zestig dagen na het verlies van hun huisdier werd de familie gebeld door het bedrijf waarvan de kat een chip heeft met de melding dat hun huisdier gevonden was. Een vrouw in Roseville (Californië) had Rayne Beau op straat aangetroffen en naar een dierenopvang gebracht.</p>\n<p>Roseville ligt ongeveer 1400 kilometer van Yellowstone Park en 300 kilometer van Salinas, de woonplaats van het gezin. Een dag later werd de kat herenigd met zijn baasjes.</p>\n<h2>Gehavende pootjes</h2>\n<p>Hoe de kat de weg naar zijn thuisstaat heeft gevonden, is een raadsel. Susanne meldt dat Rayne Beau flink was afgevallen en dat zijn pootjes gehavend waren. \"Ik geloof dat hij de tocht grotendeels alleen heeft afgelegd\", zegt ze. \"Hij was 40 procent van zijn lichaamsgewicht kwijt en had een laag eiwitgehalte doordat hij te weinig gegeten had.\"</p>\n<p>Om herhaling te voorkomen, hebben de Anguiano's Rayne Beau voorzien van een gps-volgsysteem. Omdat ze in de toekomst weer samen met Rayne Beau op vakantie willen, oefent het gezin voorlopig eerst met kamperen op de oprit van hun huis.</p>"
        },
        "published_parsed": [
            2024,
            9,
            21,
            13,
            54,
            32,
            5,
            265,
            0
        ],
        "id": "https://nos.nl/l/2538002"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Vliegtuig Scandinavian Airlines maakt noodlanding na muis in eten"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2537937"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/21/1138265/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Een vliegtuig van Scandinavian Airlines heeft afgelopen week een noodlanding gemaakt toen bleek dat een muis aan boord was. Het toestel was opgestegen in de Noorse hoofdstad Oslo en was onderweg naar Malaga in Spanje. Toen boven Denemarken de eerste maaltijden werden rondgebracht sprong een muis uit een doosje eten.</p>\n<p>Het vliegtuig moest zo snel mogelijk landen en week uit naar het vliegveld van Kopenhagen. Daar moest iedereen van boord.</p>\n<p>Volgens een woordvoerder van de luchtvaartmaatschappij is de noodlanding een standaardprocedure als blijkt dat er knaagdieren in een vliegtuig zijn. De dieren vormen een risico omdat ze aan kabels kunnen knagen.</p>\n<p>Er brak geen paniek uit, vertelde een passagier aan de BBC. Wel hadden mensen hun sokken over broekspijpen getrokken.</p>\n<p>De inzittenden zijn na enkele uren met een ander toestel alsnog naar Malaga gebracht.</p>"
        },
        "published_parsed": [
            2024,
            9,
            20,
            23,
            44,
            2,
            4,
            264,
            0
        ],
        "id": "https://nos.nl/l/2537937"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Dierentuin in China geeft toe: 'panda's' zijn geverfde honden"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2537901"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/20/1138159/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Een Chinese dierentuin heeft toegegeven dat de 'panda's' die zij houden eigenlijk geverfde honden zijn. Video's van de blaffende dieren gingen al viraal op Chinese sociale media. Nu heeft de directeur van de Shanwei Zoo bekend dat het gaat om 'pandahonden'.</p>\n<p>\"Het zijn inderdaad geen echte panda's, maar chowchow-honden die we hebben geschilderd\", aldus de directeur. Eerder zou de dierentuin om reuzenpanda's hebben gevraagd, maar die werden niet toegewezen.</p>\n<p>De honden gaan niet weg uit het pandaverblijf. Inmiddels staat er wel een bordje naast waarop te wordt uitgelegd dat het om 'hondenpanda's' gaat. De dierentuin zegt nooit beweerd te hebben dat het echte panda's waren, en dat het verven van dieren hun specialiteit is.</p>\n<p>Bezoekers die hebben geklaagd, krijgen daarom hun geld niet terug. De dierentuin vindt dat er geen sprake is van misleiding.</p>\n<h2>Mens in berenpak?</h2>\n<p>Vorig jaar werd een andere dierentuin in China verdacht van het hebben van een nepbeer. Mensen dachten dat de beer een verklede medewerker was, maar de dierentuin sprak dat tegen. De woordvoerder zei: \"Iemand in een berenpak zou het niet een paar uur kunnen volhouden.\"</p>\n<p>Oordeel hier zelf over de 'beer': </p>\n<p>Verder bleek een leeuw in de dierentuin van de stad Luohe een harige hond te zijn, en werd een dierentuin in de provincie Henan ervan beschuldigd een geverfde ezel als zebra te vermommen.</p>"
        },
        "published_parsed": [
            2024,
            9,
            20,
            15,
            8,
            11,
            4,
            264,
            0
        ],
        "id": "https://nos.nl/l/2537901"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Rotterdammer die messteker bij Erasmusbrug uitschakelde: 'Het was hij of ik'"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2537870"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/21/1138347/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Gisteravond schakelde hij de aanvaller uit die met twee grote messen bij de Erasmusbrug liep en inmiddels wordt hij 'de held van Rotterdam' genoemd: sportinstructeur en personal trainer Reniël Litecia.</p>\n<p>Wel twintig messteken zag hij de dader uitdelen, volgens de politie een 22-jarige man uit Amersfoort. Toch ging Litecia op de aanvaller af. \"Ik denk dat hij keukenmessen had, zeker 30 centimeter. Hij riep van alles.\"</p>\n<p>Dat hij ingreep, was een overwogen beslissing, vertelt Litecia aan de NOS: \"Ik ben getraind. Ik handelde niet uit angst. Ik wilde eerst wegrennen, maar toen ik zag wat er gaande was, dacht ik, dat moet anders.\"</p>\n<p>Reniël Litecia vertelde gisteravond al dat hij de dader had overmeesterd: </p>\n<p>De ochtend na de gebeurtenissen valt hem zwaar, zegt hij. \"Ik heb maar een paar uurtjes kunnen slapen. Het was heftig, het is nog steeds heftig. Ik wist niet dat er iemand was doodgegaan. Er was zo veel paniek, zo veel geschreeuw, van alle kanten.\"</p>\n<h2>Prachtige plek</h2>\n<p>De sportinstructeur gaf onder de Erasmusbrug training aan een klant, op een plek waar hij dat vaker doet. \"Het is prachtig daar, daarom heb ik ook die plek gekozen om training te geven. De wind waait er lekker, je hoort de zee, in de frisse lucht.\"</p>\n<p>\"Ik hoorde zo'n 'pieng', dat trok mijn aandacht. Ik zag een been met een skeeler tegen de rand van de brug komen, de skater wilde wegspringen en die andere jongen ging op hem af. Ik dacht dat ze aan het vechten waren.\"</p>\n<p>Litecia rende ernaartoe, om de ruzie te sussen. \"Toen ik dichterbij kwam, zag ik dat hij heel grote messen bij zich had, hij zat helemaal onder het bloed en hij schreeuwde. Er waren al andere mensen dichterbij die probeerden het slachtoffer te helpen.\"</p>\n<h2>Anderen waarschuwen</h2>\n<p>Litecia liep terug om andere mensen te waarschuwen. \"Ik zei tegen mijn klant dat ze naar boven moest om zich veilig te stellen en de politie te bellen. En toen liep ik naar Remastered, want daar was een feestje met zo'n 60, 70 oudere mensen. Die stonden buiten. Ik zei dat er een man aankwam die iedereen aan het steken was, maar zij keken me alleen maar aan.\"</p>\n<p>\"Toen ze het doorhadden, gingen ze door maar één deur naar binnen en die dader ging erachter aan en ik dacht: o, dit gaat nog erger worden.\"</p>\n<p>Hij ging kijken of zijn klant veilig was, maar kwam toch terug. \"Weet je, die werknemers daar zie ik elke dag. Ik kom er al een jaar, ik zie iedereen openen en sluiten. En ik zag buiten nog ouderen die zich helemaal niet bewust waren van wat er gaande was.\"</p>\n<h2>Oogcontact</h2>\n<p>Omstanders hadden de aanvaller inmiddels in het nauw gedreven en hielden hem op afstand met stoelen en tafels. \"Ik zag dat ze hem binnen in een hoek hadden, maar hij wilde naar buiten. Ik stond bij de deur en ik dacht: de enige way is dat je gewoon ter plekke neergaat.</p>\n<p>Hij riep van alles, hij was aan het schelden, in het Arabisch denk ik. Ook in mijn gezicht. We keken elkaar in de ogen aan en hij was op dat moment aan het bidden denk ik, tot zijn god. Maar ik zag niets in zijn ogen, er zat geen leven in.</p>\n<p>Hij wist wat er ging gebeuren, ik denk dat mijn oogcontact meer dan genoeg was. Het was echt zo'n moment: het was hij of ik, één van ons moest dood. Als ik er weer aan denk, krijg ik gewoon hoofdpijn.</p>\n<p>Maar het was daar handelen, dus ik heb hem heel hard moeten slaan. Ik heb 'm wat tikjes moeten geven in het gezicht met een squatstang. Die is gevuld met ijzer.\"</p>\n<h2>Iedereen kan een held zijn</h2>\n<p>Litecia denkt dat mensen veel meer kunnen dan ze denken. \"De trigger van een echt gezond en bewust iemand gaat aan, als ze zien dat ze iemand kunnen redden die dat zelf niet kan\", zegt hij.</p>\n<p>Op de sociale media noemen veel mensen hem een held en ook de politie prijst de omstanders in Rotterdam voor hun heldhaftige optreden. \"Ik ga dat straks even allemaal lezen\", zegt Litecia. \"Ik moet het nog laten bezinken. Normaal zie je het in een actiefilm, zit je met je vrienden te kijken met wat popcorn en bier, maar dit was een real life scene.\"</p>"
        },
        "published_parsed": [
            2024,
            9,
            20,
            11,
            39,
            8,
            4,
            264,
            0
        ],
        "id": "https://nos.nl/l/2537870"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Nederlander wint Ig Nobelprijs met 350.757 keer kop of munt gooien"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536943"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/13/1135197/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>De Nederlandse hoogleraar Eric-Jan Wagenmakers heeft een Ig Nobelprijs gewonnen in de categorie Waarschijnlijkheid voor zijn onderzoek naar kop of munt. Het is het vijfde jaar op rij dat Nederlandse onderzoekers in de prijzen vallen. Ook Nederlands onderzoek naar dronken wormen viel in de prijzen.</p>\n<p>De Universiteit van Amsterdam (UvA) onderzocht met een team van internationale wetenschappers een eerdere wetenschappelijk onderbouwde voorspelling dat de munt bij kop of munt het vaakst landt op de kant die boven werd gehouden, maar dat het heel weinig scheelt. De theorie was nog nooit uitgebreid onderzocht.</p>\n<p>Wereldwijd werd daarom voor het onderzoek 350.757 keer een muntje opgegooid door 48 deelnemers. Dat duurde naar schatting in totaal zo'n 650 uur. Daaruit bleek inderdaad dat de kans niet fiftyfifty is, maar dat er 51 procent kans is dat de munt op de kant eindigt die aanvankelijk boven lag.</p>\n<p>Dat komt door de worp, vertelde Wagenmakers vorig jaar al in Het Parool. \"We hebben een soort wiebel wanneer we met een muntje gooien. Die zorgt ervoor dat de munt net iets langer in de lucht blijft.\" Bij de uitreiking in de VS zei Wagenmakers dat hij \"iedereen van harte uitnodigt om het experiment te herhalen\".</p>\n<h2>Ludiek</h2>\n<p>De Ig Nobelprijzen zijn prijzen die jaarlijks in tien categorieën worden toegekend voor ludieke en verrassende onderzoeken die in erkende wetenschappelijke tijdschriften zijn gepubliceerd. De onderzoeken moeten mensen aan het lachen maken, maar ook aanzetten tot nadenken.</p>\n<p>Het was voor het eerst sinds 2019 dat er weer een fysieke prijsuitreiking was. Die was op het Massachusetts Institute of Technology (MIT) en ging gepaard met flink wat bedoelde chaos. Zo was er een meisje dat hard schreeuwde dat ze zich verveelde als de prijswinnaars weg moesten gaan en kwam er onverwachts een groep binnen die zogenaamd werd rondgeleid op MIT.</p>\n<h2>Tweede Nederlandse winnaar</h2>\n<p>Ook een ander UvA-onderzoek viel in de prijzen. In de categorie Scheikunde won een Nederlands-Frans team. Zij lieten dronken en nuchtere wormen met elkaar racen voor het bestuderen van de scheiding van actieve polymeren.</p>\n<p>Andere prijzen gingen onder meer naar de Amerikaan James Liao voor het demonstreren van de zwemcapaciteit van een dode forel. \"Ik kwam erachter dat een levende vis meer beweegt dan een dode vis, maar niet zo heel erg veel\", zei Liao. \"Een dode forel die achter een stokje wordt aangetrokken beweegt zijn staart ook met de stroming mee, zoals een levende vis die op wervelende draaikolken surft. Een dode vis doet levendevisdingen.\"</p>\n<p>Ook viel een onderzoek in de prijzen waarin werd aangetoond dat nepmedicijnen die bijwerkingen veroorzaken effectiever kunnen zijn dan nepmedicijnen zonder bijwerkingen. Een onderzoek naar sommige zoogdieren die door hun anus kunnen ademen kreeg eveneens een prijs.</p>\n<p>De Ig Nobelprijzen worden gezien als de ludieke tegenhanger van de echte Nobelprijzen. Ze worden meestal vlak voor de bekendmaking van de echte Nobelprijzen uitgereikt door het humoristische tijdschrift Annals of Improbable Research.</p>"
        },
        "published_parsed": [
            2024,
            9,
            13,
            3,
            11,
            19,
            4,
            257,
            0
        ],
        "id": "https://nos.nl/l/2536943"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Nieuwe wereldrecords bekend: van reuzentandenborstel tot pull-ups in rolstoel"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536899"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/12/1135085/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Een elektrische tandenborstel van ruim twee meter, 28 goocheltrucs in één minuut doen en de meeste pull-ups in een rolstoel. Het is een kleine greep uit de duizenden nieuwe wereldrecords die Guinness World Records ieder jaar verzamelt in een boek. Vandaag is de nieuwe editie uitgekomen.</p>\n<p>Van het Guinness World Records-boek, eerder nog The Guinness Book of World Records genoemd, verschijnt ieder jaar een nieuwe druk met daarin records van het afgelopen jaar. Denk daarbij bijvoorbeeld aan de langste handstand op een skateboard, maar ook aan het record voor het ophangen van de meeste was in een minuut. Niet door een mens, maar door een hond.</p>\n<p>Dit jaar waren er 57.000 aanmeldingen. Niet alle wereldrecords krijgen een plekje in het boek. 2115 werden er uitgekozen. Ter vergelijking: in de editie van vorig jaar stonden ruim 2600 records. Toen waren er wel een stuk minder aanmeldingen: 30.000.</p>\n<h2>Schoenmaat 57</h2>\n<p>80 procent van de records is dit jaar nieuw of verbeterd, de rest stond er al in. Vaak zijn de records nogal opvallend en dat is dit jaar niet anders. Nieuwe records zijn onder meer de meeste skateboardtrucs in een halve minuut en de grootste collectie knuffels.</p>\n<p>Ook de 16-jarige Amerikaanse Eric staat erin. Niet alleen heeft hij de grootste handen voor een puber (23,20 centimeter), maar ook de grootste voeten (34,30 centimeter). Dat is ongeveer schoenmaat 57.</p>\n<p>Zelf is hij er nuchter onder, zegt hij tegen de organisatie. \"Het is soms moeilijk als mensen staren of vragen erover stellen, maar het geeft je wel meer kans om geweldige mensen te ontmoeten.\"</p>\n<p>In 1955 verscheen het boek voor het eerst. In die 70 jaar zijn er meer dan 150 miljoen exemplaren verkocht, zegt hoofdredacteur Craig Glenday.</p>"
        },
        "published_parsed": [
            2024,
            9,
            12,
            15,
            20,
            32,
            3,
            256,
            0
        ],
        "id": "https://nos.nl/l/2536899"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Iconische Churchill-foto die in Canada werd gestolen teruggevonden in Italië"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536819"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/12/1134876/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>De iconische foto van Winston Churchill die ruim twee jaar geleden werd gestolen in Canada, is teruggevonden in Italië. De foto hing in een luxe hotel in de Canadese hoofdstad Ottawa, maar werd door de dief of dieven vervangen door een kopie. Die hing er acht maanden voordat er aan de bel werd getrokken.</p>\n<p>Het originele portret van de Britse staatsman wordt weer naar het hotel teruggebracht, meldt CBC News. Later deze maand wordt het portret in Italië overhandigd aan Canadese overheidsfunctionarissen.</p>\n<p>De diefstal was internationaal groot nieuws. Acht maanden nadat het portret was gestolen, kwamen medewerkers van het hotel erachter dat de lijst van de foto niet paste bij andere lijsten die er hingen en werd vastgesteld dat er een kopie was opgehangen.</p>\n<h2>Canadees opgepakt</h2>\n<p>Een 43-jarige Canadees is opgepakt voor de diefstal. Dat gebeurde op 25 april, maar is nu pas door de politie naar buiten gebracht. Een woordvoerder van de politie meldt dat is gewacht vanwege \"de noodzakelijke diplomatie die vereist is in een internationale zaak\".</p>\n<p>De Canadese politie kwam er met hulp van de Britse politie achter dat het origineel was terechtgekomen bij een koper in Genua. De koper had het werk op een veiling in Londen gekocht. Zowel de koper als het veilinghuis wist niet dat het om een gestolen foto ging. De foto werd namelijk geveild toen niemand in het hotel zich nog bewust was van de diefstal.</p>\n<h2>Lockdown</h2>\n<p>Het portret is ergens tussen Eerste Kerstdag 2021 en 6 januari 2022 ontvreemd, zo stelde het hotel vast. Er was in die periode niemand in het gebouw omdat er een lockdown was vanwege de coronapandemie.</p>\n<p>De foto hing in het Château Laurier-hotel in Ottawa omdat de Canadees-Armeense portretfotograaf Yousuf Karsh er lange tijd verbleef en er een studio had. Hij schonk de foto aan het hotel en in de leeszaal van het peperdure hotel is een collectie te zien van zijn werk.</p>\n<p>Als het portret terug is, wordt het beter beveiligd dan eerst, laat de directeur van het hotel weten.</p>"
        },
        "published_parsed": [
            2024,
            9,
            12,
            1,
            30,
            59,
            3,
            256,
            0
        ],
        "id": "https://nos.nl/l/2536819"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Krokodillen en slangen spoelen weg uit dierentuin na dambreuk in Nigeria"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536703"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/11/1134570/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Na een dambreuk zijn in het noordoosten van Nigeria overstromingen ontstaan waarbij krokodillen en slangen uit de lokale dierentuin zijn meegevoerd naar bewoonde gebieden. Dat heeft de directeur van de dierentuin laten weten.</p>\n<p>De Alau-dam in de staat Borno stortte gisteren in, net als 30 jaar geleden, toen veel bewoners hun huizen moesten ontvluchten. Vanwege de vele regenval was het reservoir achter de dam gisteren volledig gevuld, meldt de regering van de deelstaat. De dambreuk zorgde voor de ergste overstromingen in decennia.</p>\n<p>Door de overstromingen staat 15 procent van de nabijgelegen hoofdstad van Borno, Maiduguri, onder water. Lokale autoriteiten gaven na de dambreuk een evacuatiebevel af voor bewoners in de buurt van de rivieroevers, aldus een lokale commissaris. Of er slachtoffers zijn gevallen, is nog onbekend.</p>\n<p>Volgens VN-hulporganisatie OCHA zijn meer dan 239.000 mensen getroffen door de overstromingen, onder wie vluchtelingen uit eigen land die in opvangkampen wonen. De organisatie verwacht dat die cijfers nog kunnen veranderen zodra er meer informatie over het rampgebied beschikbaar komt.</p>\n<h2>Weggespoeld</h2>\n<p>In de Sanda Kyarimi Park Zoo midden in de stad is zo'n 80 procent van de dieren door de overstroming omgekomen, zegt dierentuindirecteur Ali Abatcha Don Best tegen persbureau Reuters. \"Sommige dodelijke dieren zijn weggespoeld naar onze gemeenschappen, dieren zoals krokodillen en slangen.\"</p>\n<p>Door de instorting van de dam verergert de humanitaire crisis in Borno. De staat had het afgelopen decennium te maken met veel geweld gepleegd door rebellen van terreurbeweging Boko Haram. Eerder dit jaar werden minstens 18 mensen gedood door zelfmoordterroristen bij een gecoördineerde aanval op een bruiloft, een begrafenis en een ziekenhuis in Borno.</p>"
        },
        "published_parsed": [
            2024,
            9,
            11,
            5,
            29,
            28,
            2,
            255,
            0
        ],
        "id": "https://nos.nl/l/2536703"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Grootste Boeddhabeeld van Japan heeft weer schone oren"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536473"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/09/1133988/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Het grootste Boeddhabeeld van Japan kan er weer een jaartje tegenaan. Twee schoonmakers in klimuitrusting hebben het Ushiku Daibutsu-monument zijn jaarlijkse gezichtsbehandeling gegeven.</p>\n<p>De twee schrobben ieder jaar vogelpoep en stof van het enorme beeld. Met zijn 120 meter hoogte was de Ushiku Daibutsu bij voltooiing in 1993 het grootste beeld wereldwijd. Hoewel het in 2008 werd ingehaald door twee nog grotere Boeddha's elders, staat het nog altijd in de top-5.</p>\n<p>Het Vrijheidsbeeld kan er met zijn 46 meter net niet drie keer in en de Boeddha zou ook precies boven de 112 meter hoge Utrechtse Dom uitpiepen.</p>\n<p>Het bronzen beeld werd in 1993 in de stad Ushiku opgericht om de belangrijke boeddhistische stroming te eren die hier in de 13e eeuw ontstond. Jaarlijks trekt het 600.000 bezoekers, die met een lift een museum in de borstkas kunnen bezoeken en genieten van het uitzicht op 85 meter hoogte.</p>\n<p>Schoonmakers Kazuyoshi Taguchi (54) en Kazumi Minowa (51) zoeken het nog hogerop: door een gat in het hoofd komen ze tussen de 480 haarbolletjes van een meter op de scalp terecht, waarna ze abseilen naar het gezicht. Het is een taak die beiden al een kwart eeuw uitvoeren.</p>\n<p>\"We hadden aanvankelijk geen idee hoe we het beeld moesten schoonmaken en ondervonden veel problemen\", herinnert Kazuyoshi Taguchi zich. \"Zo tolden onze lichamen door de wind.\"</p>\n<p>Al het materiaal dat ze nodig hebben, rond de 150 kilo zwaar, moeten ze zelf naar boven slepen. Hoewel er traditioneel bamboebezems worden gebruikt om Boeddhabeelden te reinigen, zijn die voor deze klus te klein. De mannen gebruiken hogedrukwaterpistolen, zonder schoonmaakmiddel omdat dat het metaal zou kunnen aantasten.</p>\n<p>Tempelfunctionaris Masahiro Maekawa is blij als de mannen weer zijn langsgeweest en een blinkende boeddha achterlaten, zegt hij tegen het Franse persbureau AFP, die het ritueel dit keer vastlegde. \"We zien het als een moment om na te denken over het afgelopen jaar en een nieuwe periode fris te beginnen.\"</p>"
        },
        "published_parsed": [
            2024,
            9,
            9,
            9,
            32,
            14,
            0,
            253,
            0
        ],
        "id": "https://nos.nl/l/2536473"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Pinguïn 'Mr. Greedy' (230 nakomelingen) dood"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536349"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/08/1133607/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>In een dierentuin in de Amerikaanse stad Baltimore is een Afrikaanse pinguïn doodgegaan die meer dan 200 nakomelingen heeft. Hij werd 'Mr. Greedy' genoemd, oftewel Meneertje Hebzucht.</p>\n<p>Het dier is 33 jaar geworden, wat ruim boven de gemiddelde levensverwachting van 18 jaar voor Afrikaanse pinguïns is. Mr. Greedy had gezondheidsproblemen. Dierentuinmedewerkers hebben hem laten inslapen.</p>\n<p>De dierentuin rouwt om de dood van hun oudste pinguïn. Volgens de vogelconservator van de Maryland Zoo had het vruchtbare dier een grote impact. \"Deze ene vogel was ongelooflijk belangrijk voor het voortbestaan van Afrikaanse pinguïns over de hele wereld\", zegt Jen Kottyan.</p>\n<h2>Gulzigaard</h2>\n<p>Mr. Greedy kreeg zijn naam omdat hij zich agressief gedroeg bij het verzamelen van vis en van nestmaterialen van andere pinguïns in de dierentuin.</p>\n<p>Het dier werd in 1991 geboren, in hetzelfde jaar als zijn toekomstige levenslange partner Mrs. Greedy. Beide pinguïns kwamen een jaar later in de dierentuin in Baltimore terecht. Het klikte meteen, zeggen hun verzorgers. De twee hebben onder meer vijf Amerikaanse presidentschappen, de covid-19-pandemie en andere belangrijke gebeurtenissen overleefd.</p>\n<p>\"Ze waren zo'n goed paar\", zegt Kottyan. \"Solide en betrouwbaar.\" Greedy's weduwe is nu de oudste pinguïn van de dierentuin.</p>\n<h2>Bedreigd</h2>\n<p>De zwartvoetpinguïn, zoals de Afrikaanse pinguïn ook wel wordt genoemd, is een bedreigde diersoort. Ze leven in de natuur langs de kust van Zuid-Afrika en Namibië. De afgelopen 100 jaar is de populatie Afrikaanse pinguïns met 90 procent afgenomen.</p>\n<p>De dierentuin in Baltimore is de thuisbasis van de grootste kolonie Afrikaanse pinguïns in de Verenigde Staten. Meer dan 1000 kuikens zijn er gefokt sinds met een fokprogramma is begonnen. Mr. en Mrs. Greedy waren met maar liefst 230 nakomelingen het succesvolst.</p>"
        },
        "published_parsed": [
            2024,
            9,
            8,
            6,
            36,
            33,
            6,
            252,
            0
        ],
        "id": "https://nos.nl/l/2536349"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Agenten reden Roksana's kat dood, maar kochten ook een nieuwe"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2536194"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/07/1133138/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Agenten hebben een nieuwe kat gekocht voor een 9-jarig meisje nadat collega's haar vorige kat in Borculo hadden doodgereden. Het slechtnieuwsgesprek knaagde behoorlijk aan de agenten, schrijft Omroep Gelderland.</p>\n<p>\"Afgelopen maandag hebben collega-agenten tijdens hun nachtdienst per abuis een kat overreden\", vertelt wijkagent Sander Haan. \"De volgende dag heb ik tijdens mijn dienst de chip uitgelezen op het bureau. Later op de dag ben ik met collega-wijkagent Martijn Schot naar het adres van de kat gegaan.\"</p>\n<p>\"Slechtnieuwsgesprekken zijn nooit de leukste berichten, maar dit was ook wel even bijzonder. We dachten van tevoren dat het om een mevrouw zou gaan en dat we dan zo weer klaar zouden zijn. Maar het bleek een meisje van 9 te zijn.\"</p>\n<h2>Ouders niet thuis</h2>\n<p>Roksana, eigenaar van kat May, bleek alleen thuis te zijn. \"Mijn collega had de kat in een zak vast en ik zag hem de zak snel achter zijn rug verplaatsen. Maar waarschijnlijk had Roksana de zak al gezien, dus besloten we het toch maar te vertellen. \"Ik zei: 'Ik heb toch wel slecht nieuws voor je. May is helaas overleden.'\"</p>\n<p>Volgens Haan was het meisje erg verdrietig. De agenten belden daarom de moeder van het meisje en probeerden haar wat te troosten voordat ze weggingen. De zaak bleef hen later echter nog bezighouden.</p>\n<p>\"Ik heb contact opgenomen met het lokale asiel en gevraagd naar de mogelijkheden. Vervolgens heb ik de moeder opnieuw gebeld en gevraagd of ze het ook een goed idee vindt als Roksana een nieuwe kat mag uitzoeken. Dat vond ze prachtig!\"</p>\n<h2>Lijst met namen</h2>\n<p>Woensdag haalden de agenten Roksana in een politieauto om naar het asiel te gaan. Ze bleek al een hele lijst met nieuwe kattennamen te hebben bedacht. \"Uiteindelijk heeft ze op onze kosten een kat mogen uitkiezen en wist ze gelijk een naam te geven die op haar lijstje stond: Charlie.\"</p>\n<p>Roksana was volgens de wijkagent zichtbaar blij verrast. \"Je kon het aan haar zien. Als ik naar haar uitdrukking keek, heeft het veel troost geboden. Haar oude kat komt natuurlijk niet meer terug, maar ze keek zo opgelucht. Ik kan het eigenlijk niet omschrijven. Je moet het gezien hebben.\"</p>"
        },
        "published_parsed": [
            2024,
            9,
            7,
            1,
            21,
            26,
            5,
            251,
            0
        ],
        "id": "https://nos.nl/l/2536194"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Commandant van torpedobootjager VS weggestuurd om blunderfoto"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2535732"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/09/03/1131808/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Een commandant van een torpedobootjager in de VS had achteraf gezien liever niet zijn 'actiefoto' op de Instagrampagina van de marine gehad. Er volgde een spervuur aan hoongelach op sociale media, omdat de kijker op het vuurwapen verkeerd om was gemonteerd. De marine heeft de commandant inmiddels uit zijn functie ontheven.</p>\n<p>\"Het vertrouwen is verloren in zijn mogelijkheid om de torpedobootjager USS John S. McCain te leiden\", laat de marine weten in een verklaring. Het marineschip is momenteel actief in het Midden-Oosten. De officier, wiens naam niet is bekendgemaakt, wordt tijdelijk overgeplaatst naar een andere afdeling.</p>\n<p>De blunderfoto was op 10 april geplaatst. De commandant lijkt een vuurwapen af te vuren, maar zal door zijn kijker het doelwit erg ver weg hebben gezien. Aangezien het vizier was omgedraaid, werkte het niet vergrotend maar verkleinend.</p>\n<h2>'We zijn verloren'</h2>\n<p>\"Zelfs Hollywood doet dit goed\", grapte iemand op X. \"We zijn verloren.\" Een ander merkte op dat het voorste handvat van het vuurwapen wel erg dicht bij het magazijn zit. De militaire nieuwssite Stars en Stripes noemde dat een vreemd detail.</p>\n<p>Ook andere takken van de Amerikaanse krijgsmacht leken de foto belachelijk te maken. De mariniers plaatsten een vergelijkbare foto, maar dan met het vizier de juiste kant op. \"Duidelijk zicht\", stond in de beschrijving bij deze post. De marine erkende de fout later en haalde de foto offline.</p>\n<p>Het is onduidelijk waarom het maanden heeft geduurd voordat de commandant werd weggestuurd. \"De marine houdt zijn officieren aan de hoogste standaarden. Ze worden verantwoordelijk gesteld als ze hier niet aan voldoen\", staat in de verklaring.</p>"
        },
        "published_parsed": [
            2024,
            9,
            3,
            20,
            19,
            36,
            1,
            247,
            0
        ],
        "id": "https://nos.nl/l/2535732"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Cruise om de wereld van drie jaar begint met drie maanden wachten in Belfast"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2535033"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/29/1129609/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>De passagiers van een drie jaar durende cruise rond de wereld wachten in Belfast al drie maanden op vertrek. Hun schip, de Villa Vie Odyssey, had onderhoud nodig, maar er zijn ook problemen met de roeren en het certificeren van het schip.</p>\n<p>Overdag lijkt het verblijf op de Odyssey net een normale cruise met maaltijden, filmvoorstellingen en ander entertainment. De passagiers kunnen ook mee met uitjes naar bezienswaardigheden of zelfs tripjes naar het buitenland, allemaal betaald door de rederij.</p>\n<p>Maar 's avonds moeten ze van boord en worden ze in hotels ondergebracht. \"Ik heb mijn paraplu nog nooit zo vaak nodig gehad en neem mijn regenjas overal mee naartoe\", zegt een passagier uit Florida tegen de BBC.</p>\n<p>Een stel dat eerder in Nicaragua woonde maakt er het beste van. Ze hebben ondertussen een treinrondreis door Spanje en weekendtrips naar Engeland en Groenland gemaakt. Ook Belfast kennen ze nu goed. \"We hebben in elk restaurant gegeten en Guinness gedronken in elke pub\", zegt de man van het stel tegen de Britse omroep.</p>\n<p>Een ander stel zegt tegen Business Insider dat ze tijdens de vertraging Italië, Kroatië, Slovenië en Zweden hebben bezocht. De rederij vergoedt de kosten.</p>\n<h2>Volgende week</h2>\n<p>Als het goed is gaat de reis volgende week echt beginnen. \"We zijn bezig met de laatste tests en verwachten volgende week te vertrekken\", zegt de topman van de rederij tegen Business Insider. De Odyssey gaat dan eerst naar Bremerhaven, daarna volgen Amsterdam en Lissabon.</p>\n<p>De Villa Vie Odyssey is een 30 jaar oud cruiseschip dat een grondige opknapbeurt heeft gehad. Het is de bedoeling dat hij om de drie en een half jaar aan een reis om de wereld begint en daarbij 425 bestemmingen in 147 landen aandoet.</p>\n<p>Passagiers kunnen een hut huren, maar er ook een kopen zodat ze een neverending cruise kunnen maken. De aanschafprijs van een hut varieert van 90.000euro tot 812.000 euro.</p>\n<p>Op meerjarige cruises rust geen zegen, bleek ook eind vorig jaar. Life at Sea Cruises zou in november vertrekken voor een wereldreis van drie jaar, maar nadat de vertrekdatum meerdere keren was uitgesteld, kwam in november het hoge woord eruit. De maatschappij moest bekennen dat er helemaal geen schip was.</p>"
        },
        "published_parsed": [
            2024,
            8,
            29,
            16,
            47,
            34,
            3,
            242,
            0
        ],
        "id": "https://nos.nl/l/2535033"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Droog Namibië wil 83 olifanten afmaken en vlees verdelen onder inwoners"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2534792"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/27/1128858/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Namibië wil 723 wilde dieren doden en het vlees geven aan inwoners die door de droogte te weinig voedsel hebben. Dat meldt het ministerie van Milieu. Het gaat om 300 zebra's, 100 gnoes, 100 elandantilopen, 83 olifanten, 60 buffels, 50 impala's en 30 nijlpaarden.</p>\n<p>De dieren leven volgens de lokale autoriteiten op plekken waar voor het wild te weinig water en grasland beschikbaar is. Door de extreme droogte zullen de conflicten tussen mens en dier toenemen als er niet wordt ingegrepen, stelt het ministerie.</p>\n<p>Het zuiden van Afrika kampt met de ergste droogte in decennia. De Verenigde Naties stelt dat het daardoor voor bijna de helft van de Namibische bevolking onzeker is of zij de komende maanden genoeg te eten zullen hebben.</p>\n<h2>'Noodzakelijk'</h2>\n<p>Volgens de Namibische overheid is de actie \"noodzakelijk\" en \"in lijn met het grondwettelijke mandaat waarin onze natuurlijke bronnen worden gebruikt ten behoeve van de Namibische burgers\".</p>\n<p>Er is al op 157 dieren gejaagd door professionele jagers. Dat heeft 56.800 kilo vlees opgeleverd.</p>\n<p>Naar schatting leven er zo'n 200.000 olifanten verspreid over vijf landen in Zuidelijk Afrika. De regio heeft de grootste olifantenpopulatie ter wereld.</p>\n<p>Eerder stelde Botswana dat er te veel olifanten zijn in het land en dat de kuddes vaak overlast veroorzaken. Zo verwoesten de dieren landbouwgrond, vallen ze mensen aan en maken ze drinkwater op.</p>"
        },
        "published_parsed": [
            2024,
            8,
            27,
            15,
            44,
            47,
            1,
            240,
            0
        ],
        "id": "https://nos.nl/l/2534792"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Ansichtkaart komt 121 jaar te laat aan in Wales"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2534189"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/22/1126853/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Medewerkers van een bank in Wales zijn in de ban van een stokoude ansichtkaart. De kaart gericht aan ene Lydia Davies plofte vorige week op de mat, 121 jaar later dan de verzenddatum. De bank heeft de hulp van het publiek ingeroepen in de hoop dat er meer duidelijk wordt over de vrouw en de schrijver van de brief, die Ewart heet.</p>\n<p>De kaart dook afgelopen vrijdag op bij een bank in de stad Swansea. Een medewerker was de post aan het sorteren, toen de ansichtkaart eruit viel. Op de voorkant staat een hert, dat voor besneeuwde bergtoppen over een omgevallen boom staat. De kaart is een reproductie van het schilderij The Challenge van Edwin Henry Landseer.</p>\n<p>Op de achterkant staat tekst geschreven. \"Beste L., ik kon het niet, het was niet mogelijk om deze twee te krijgen\", schrijft Ewart. \"Het spijt me zo, maar ik hoop dat je het thuis naar je zin hebt\", vervolgt hij. Ook zegt de schrijver het nu goed te hebben, omdat hij 10 shilling op zak heeft. Dat bedrag is vandaag de dag zo'n 11 euro waard.</p>\n<p>Op de kaart staat verder een poststempel van koning Edward VII, die van januari 1901 tot mei 1910 koning was. Ook is er een stempel met \"Au23 03\", dat verwijst naar de datum 23 augustus 1903.</p>\n<p>De bank zette de vondst op sociale media, hopend op meer informatie over de schrijver van de kaart en over Lydia. \"We hebben jullie hulp nodig! Kan iemand dit mysterie oplossen?\" staat in het bericht. </p>\n<p>Een van de volgers dook de archieven in en kwam erachter dat Lydia Davies vroeger op het adres van de bank heeft gewoond, samen met haar ouders en vijf broers en zussen. Ze zou ongeveer 16 jaar zijn geweest toen de kaart werd verzonden. Volgens Britse media heeft ook een ver familielid van Lydia zich gemeld. Wie Ewart is en wat de relatie tussen de twee was, is nog niet duidelijk. </p>\n<p>De Britse postdienst weet niet hoe het kan dat het poststuk meer dan honderd jaar vertraging opliep. \"Mogelijk is de kaart weer in ons systeem geplaatst\", zegt een woordvoerder tegen de BBC. \"En wanneer een item in ons systeem staat, zijn we verplicht om het op het juiste adres af te leveren.\"</p>"
        },
        "published_parsed": [
            2024,
            8,
            22,
            19,
            52,
            11,
            3,
            235,
            0
        ],
        "id": "https://nos.nl/l/2534189"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Kenia verwijdert standbeelden beroemde atleten: 'Ontwerp is gênant'"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2533392"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/15/1124290/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>De autoriteiten van de Keniaanse stad Eldoret hebben de standbeelden van drie atleten weggehaald nadat er veel kritiek was gekomen op het ontwerp ervan. Verschillende hooggeplaatste functionarissen noemden de beelden \"gênant\" en \"een slecht uitgevoerde grap\" omdat de beelden totaal niet lijken op wat ze zouden moeten voorstellen.</p>\n<p>De standbeelden werden vorige week onthuld op de dag dat Eldoret officieel stadsrechten kreeg. Meerdere Keniaanse hardloopkampioenen komen uit de stad, of wonen er. Doordat Eldoret op 2100 meter ligt, is het de ideale trainingsplek voor middellange- en langeafstandsatleten.</p>\n<p>Om de rijke sportgeschiedenis van de stad te eren werden de standbeelden geplaatst. De autoriteiten hebben nooit expliciet gezegd wie de beelden moesten voorstellen, maar het was duidelijk dat het ging om onder anderen de olympische kampioenen Faith Kipyegon (1500 meter) en Eliud Kipchoge (marathon).</p>\n<p>De verontwaardiging onder de bevolking over de standbeelden bereikte de overheid en hoge regeringsfunctionarissen zorgden er vervolgens voor dat de beelden verwijderd werden. Of er nieuwe beelden gemaakt gaan worden is niet bekend.</p>\n<h2>Standbeeld Ronaldo</h2>\n<p>De kwestie doet denken aan het bronzen standbeeld van de Portugese voetballer Cristiano Ronaldo op de luchthaven van Madeira. Dat beeld zorgde in 2014 voor veel discussie en hilariteit omdat het niet zou lijken op Ronaldo, die op het eiland werd geboren. Na een jaar werd het beeld daarom vervangen.</p>"
        },
        "published_parsed": [
            2024,
            8,
            15,
            15,
            24,
            36,
            3,
            228,
            0
        ],
        "id": "https://nos.nl/l/2533392"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Australiër overleden wiens theatrale arrestatie jaren later een meme werd"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2532375"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/08/1120753/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>Jack Karlson besloot niet rustig met de politie mee te gaan toen hij in 1991 werd gearresteerd in een Chinees restaurant in Brisbane. Nadat hij buiten de tv-camera's had gezien, besloot hij er een vertoning van te maken. Het optreden kreeg jaren later een wereldwijd publiek toen het een meme werd die elke Australiër kan citeren. Nu is hij overleden.</p>\n<p>De politie had Karlson opgepakt in het restaurant omdat agenten vermoedden dat hij een notoire eetpiraat was. Dat was een persoonsverwisseling en dus zette Karlson zijn verontwaardiging groots aan toen hij werd weggevoerd.</p>\n<p>\"Zo gaat het dus in een democratie!\", schmiert Karlson in sonore stem terwijl agenten hem op de achterbank proberen te krijgen. Om er vervolgens minder hoogdravend aan toe te voegen: \"Haal uw hand van mijn penis! Deze kerel raakte mijn penis aan mensen!\"</p>\n<p>Bekijk hier hoe de arrestatie verliep:</p>\n<p>Karlson eiste ook een verklaring waarom hij werd weggevoerd. \"Wat is de aanklacht? Een Chinese maaltijd eten? Een overheerlijke Chinese maaltijd?!\"</p>\n<p>En passant complimenteert hij daarna een van de agenten cynisch met zijn stevige grip. \"Prima hoofdklem meneer. Ik merk dat u uw judo goed kent. Prima.\"</p>\n<p>De beelden uit 1991 gingen viraal toen ze in 2009 op internet werden gezet. \"Succulent Chinese meal\" werd net als \"democracy manifest\" een gevleugelde term in Australië en ver daarbuiten.</p>\n<h2>Onder de invloed van 'druivensap'</h2>\n<p>Lang was niet duidelijk wie de anonieme arrestant was of wat hij misdaan had, maar toen Karlson zich meldde molk hij zijn betrokkenheid met genoegen uit. Hij leende zijn naam aan een wijn die 'Haal uw hand van mijn pinot noir' heette, verkocht schilderijen van zichzelf en speelde de arrestatie na voor een videoclip van The Chats.</p>\n<p>Karlson liet zich ook smakelijk interviewen over het incident. Zo legde hij uit dat hij zijn kans had gegrepen toen hij alle media-aandacht zag. \"Ik zag het als een manier om mijn onschuld te bewijzen. Ze sleurden me weg alsof ik een internationale gangster was. Ik werd daarbij wel enigszins beïnvloed door wat druivensap\", gaf hij toe over zijn dronkemanstirade.</p>\n<p>Eenmaal op het politiebureau moesten agenten hem al snel weer laten gaan toen bleek dat ze de verkeerde hadden. Al wil dat niet zeggen dat Karlson zelf brandschoon was: in de loop der jaren zat hij meerdere keren vast voor kleine vergrijpen. Het belemmerde de schavuit niet volksheld te worden in Australië.</p>\n<h2>Laatste toost</h2>\n<p>\"Hij heeft een volwaardig en kleurrijk pad bewandeld, ondanks de moeilijkheden die hij meemaakte\", reageert zijn familie in een overlijdensbericht. \"Hij leefde volgens het motto 'Altijd blijven lachen'.\"</p>\n<p>De familie laat weten dat Karlson, die meerdere keren uit gevangenissen ontsnapte, ook in het ziekenhuis zijn streken nog niet was verloren: \"Hij probeerde een aantal keer weg te komen door alle bedrading los te trekken.\"</p>\n<p>Karlson overleed woensdag op 82-jarige leeftijd aan kanker. Tijdens de ziekenhuisbehandeling had hij familie nog geregeld gevraagd stiekem zijn pijp te brengen. \"Als laatste toost hebben we hem nog een slok wijn in zijn infuus gegeven.\"</p>"
        },
        "published_parsed": [
            2024,
            8,
            8,
            12,
            58,
            8,
            3,
            221,
            0
        ],
        "id": "https://nos.nl/l/2532375"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Resten van vermiste toerist gevonden in Australische krokodil"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2532064"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/06/1119681/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>In het noordoosten van Australië zijn menselijke resten gevonden in een krokodil. De politie denkt dat het gaat om het lichaam van de 40-jarige toerist David Hogbin, die afgelopen zaterdag in de Annanrivier viel. Hij gleed uit over een rots, waarna hij meer dan zes meter naar beneden in het water viel.</p>\n<p>De krokodil werd in de staat Queensland gezien op zo'n vier kilometer afstand van waar de toerist in het water viel. Rangers die in het gebied werken, doodden de krokodil, die bijna vijf meter lang was. Ze herkenden het dier aan een litteken op zijn kop.</p>\n<h2>Krokodillenbocht</h2>\n<p>Hogbin was samen met zijn vrouw en kinderen aan het wandelen in het natuurgebied, dat populair is onder toeristen. Hij gleed daarbij uit over de gladde stenen op de rivieroever. Een vriend van de familie zegt dat de man het leven van zijn vrouw redde doordat hij \"op het moment dat hij viel, zijn vrouw losliet om te voorkomen dat zij meegenomen werd in zijn val\".</p>\n<p>De echtgenote hoorde vervolgens een plons, waarna een krokodil de man meesleurde. Zijn kinderen hebben niks gezien van het ongeluk. De plek waar Hogbin viel, staat bekend als de 'krokodillenbocht', een plek waar veel toeristen op afkomen om krokodillen te zien.</p>\n<p>De krokodil en de lichaamsresten worden verder onderzocht om vast te stellen dat het inderdaad gaat om het lichaam van de 40-jarige toerist.</p>\n<h2>12-jarig meisje</h2>\n<p>Het is de derde keer dit jaar dat een krokodil een mens doodt in Australië. Tot nu toe geldt 2014 als recordjaar met vier doden. Het aantal krokodillen in het gebied is enorm toegenomen sinds de jaren 70, toen het een beschermde diersoort werd.</p>\n<p>Een maand geleden werd nog een krokodil in Australië gedood door rangers. Dat dier had een 12-jarig meisje gedood dat met haar familie aan het zwemmen was in een beek.</p>"
        },
        "published_parsed": [
            2024,
            8,
            6,
            11,
            6,
            31,
            1,
            219,
            0
        ],
        "id": "https://nos.nl/l/2532064"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Duitse jongen van 15 steelt bus en neemt passagiers mee"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2532052"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/06/1119644/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>In de Duitse stad Bremen heeft een 15-jarige jongen een bus gestolen en er een stuk mee gereden. De politie maakte na enkele kilometers een einde aan het plezierritje.</p>\n<p>De tiener had zich gisteravond bij een chauffeur voorgesteld als de nieuwe stagiair. Volgens de politie had hij veel detailkennis, hij kon zelfs de baas van het busbedrijf bij naam noemen.</p>\n<p>Aan het einde van zijn dienst droeg de chauffeur hem over aan een collega. De jongen had er toen blijkbaar genoeg van om bijrijder te zijn: kort nadat hij met de chauffeur was uitgestapt op een plein in het midden van de stad keerde hij alleen terug naar het voertuig en ging er met de bus vandoor.</p>\n<p>Nadat hij zo'n 8 kilometer door de stad had gereden, besloot hij dat hij ook passagiers kon oppikken. \"De nietsvermoedende passagiers dachten met een reguliere chauffeur te maken te hebben\", meldt de politie.</p>\n<h2>Geen gewonden, wel lakschade</h2>\n<p>Inmiddels hadden de chauffeurs de diefstal van hun bus opgemerkt en de politie gewaarschuwd. Na een ritje van ruim 10 kilometer werd de jongen tot stoppen gedwongen.</p>\n<p>Er is niemand gewond geraakt, maar de bus heeft wel wat lakschade opgelopen. De politie roept stadsgenoten in Bremen daarom op het te melden als ze gisteravond in de stad een ongeluk met een bus hebben gezien.</p>\n<p>De jeugdige chauffeur werd door zijn vader van het politiebureau opgehaald. Hij legde uit dat zijn zoon autisme heeft en enthousiast wordt van voertuigen en techniek.</p>"
        },
        "published_parsed": [
            2024,
            8,
            6,
            10,
            12,
            35,
            1,
            219,
            0
        ],
        "id": "https://nos.nl/l/2532052"
    },
    {
        "title_detail": {
            "type": "text/plain",
            "language": null,
            "base": "https://feeds.nos.nl/nosnieuwsopmerkelijk",
            "value": "Presidentskandidaat Kennedy bekent dode beer in Central Park te hebben achtergelaten"
        },
        "links": [
            {
                "rel": "alternate",
                "type": "text/html",
                "href": "https://nos.nl/l/2531889"
            },
            {
                "rel": "enclosure",
                "type": "image/jpeg",
                "href": "https://cdn.nos.nl/image/2024/08/05/1119153/1008x567.jpg"
            }
        ],
        "summary_detail": {
            "type": "text/html",
            "language": null,
            "base": "https://feeds.nos.nl/nosnieuwsopmerkelijk",
            "value": "<p>De Amerikaanse presidentskandidaat Robert Kennedy zegt ooit een dode beer in Central Park te hebben achtergelaten. Daarmee lijkt een mysterie van tien jaar oud opgelost.</p>\n<p>Politie, natuurbeschermers en New Yorkers in het algemeen keken in oktober 2014 vreemd op toen het kadaver van een berenjong midden in het stadspark op Manhattan werd gevonden. De diersoort was hier al eeuwen niet in het wild gezien en de nabijgelegen dierentuin miste geen bewoners.</p>\n<p>Kennedy bekent nu dat hij erachter zat. Het was volgens hem een lolletje na een avondje stappen. Hij onthult de waarheid nu omdat The New Yorker op het punt stond het wereldkundig te maken.</p>\n<p>Het tijdschrift publiceerde ook een foto waarop Kennedy doet alsof hij gebeten wordt:</p>\n<p>In zijn bekentenis zegt Kennedy het dier te hebben gevonden toen hij in de Hudsonvallei ging jagen. In de vroege ochtend was het jonge dier aangereden door een automobilist voor hem.</p>\n<p>\"Ik gooide hem achter in mijn auto omdat ik hem wilde villen. Hij zag er nog goed uit. Het vlees wilde ik in mijn koelkast bewaren.\"</p>\n<p>Er kwam echter niets van dat plan omdat hij de tijd vergat bij het jagen en direct door moest naar het vliegveld. \"Ik wilde het dier niet in mijn auto laten liggen, dat zou niks zijn geweest.\" De vriendengroep, geholpen door wat drankjes, bedacht toen een alternatief dat ze zelf hilarisch vonden.</p>\n<p>Bekijk hier de bekentenis van RFK:</p>\n<p>\"Er was een aantal fietsongelukken geweest in New York, omdat er net rijwielpaden waren aangelegd. Er waren doden gevallen en elke dag raakte er wel iemand gewond\", redeneerde Kennedy. \"Ik had nog een oude fiets in mijn auto die ik nog moest weggooien en zei: 'Laten we die beer in Central Park zo neerleggen dat het lijkt alsof hij is aangereden.'\"</p>\n<p>\"Dat vonden we geinig. Geinig voor de mensen. Vermakelijk voor wie het zou vinden.\" De vondst werd de volgende ochtend gedaan door een vrouw die haar chihuahua uitliet.</p>\n<p>Kennedy schrok van de ophef die het veroorzaakte. \"Het was op elke tv-zender, elke voorpagina. Op tv zag ik kilometers politielint, twintig politieauto's, helikopters die overvlogen. Toen dacht ik: mijn God, wat heb ik gedaan?\"</p>\n<p>Hoewel Kennedy zijn vingerafdrukken op het fietswrak achtergelaten had, werd de klucht nooit aan hem toegeschreven. \"Gelukkig ebde de ophef weg na een tijdje. Totdat The New Yorker het ontdekte.\"</p>\n<h2>Meer bizarre anekdotes</h2>\n<p>Kennedy, neef van de Amerikaanse president JFK, staat dit jaar in de belangstelling omdat hij als onafhankelijk kandidaat meedoet aan de presidentsverkiezingen. Hoewel hij geen kans maakt zelf te winnen, zou hij in een nek-aan-nekrace tussen de Democraat Harris en Republikein Trump wel een bepalende invloed kunnen hebben door stemmen bij die twee weg te houden.</p>\n<p>De 70-jarige Kennedy-telg maakte furore als milieuactivist, maar staat ook bekend om desinformatie over vaccins en andere complottheorieën. In de campagne trok hij vooral de aandacht met bizarre anekdotes. Zo biechtte hij op dat geheugenverlies enkele jaren terug werd veroorzaakt door een hersenworm en moest hij ontkennen ooit gebraden hond te hebben gegeten.</p>"
        },
        "published_parsed": [
            2024,
            8,
            5,
            6,
            34,
            58,
            0,
            218,
            0
        ],
        "id": "https://nos.nl/l/2531889"
    }
]